---
title: Palautteet
---

<blockquote>
Löysin tämän Joogahuoneen kuin pitkän vaelluksen päätteeksi ja sain kokea Keskustelevan Joogarentoutuksen. Jo ensimmäinen käynti oli aivan käänteentekevä. Vaikka elämäntilanteeni on nyt ollut erityisen haastava, ei paluuta entiseen enää ole! Olet aivan huikaisevalla tavalla nähnyt ja kohdannut tilanteeni ja antanut juuri itselleni sopivia fyysisiä sekä henkisiä harjoitteita. Niiden avulla olen voinut vahvistaa käsitystä itsestäni suhteessa muihin ja näin avartaa näkemystä mahdollisuuksistani.

Myös joogatunneillasi pääsee kokemaan eri joogamuotojen, tieteen ja musiikin dialogia suhteessa itseen ja muihin ryhmäläisiin : )

Tämä aika tarvitsee kipeästi juuri tällaistä keidasta jota Sinä ja Joogahuone tarjoavat!

<cite>Elina</cite>

</blockquote>

<blockquote>
Tunnin loputtua kehossani tuntunut "pitkä tunne" osoittautui todeksi kun istuin autoon, ja huomasin kuskin säädöistä, että joogatunnille oli kurvannut lyhyt versio itsestäni. Pois päin ajoi pidempi ihminen =) Stefin huomassa kasvaa moneen suuntaan!

<cite>Midi</cite>

</blockquote>

<blockquote>
Tää oman kropan tiedostaminen on ollut ihan avainasemassa kirjoittamisen vireen säätelyssä. Ansioksesi mä kyllä lasken tuon levollisuuden löytämisen, ja sen, että pystyit artikuloimaan mulle joogaliikkeen yhteyden fiilikseen. Ne restoratiiviset liikkeet on aivan huikeita, ja on hurjaa huomata kuinka konkreettisesti liikkeillä voi vaikuttaa mieleen.

<cite>Marjaana</cite>

</blockquote>

<blockquote>
 En usko, että jooga häviää elämästäni enää, jollain tavalla se on nyt pysyvästi läsnä. Kurssiin liittyi myös ajatusharjoituksia asanoihin liittyen, mielen ja omien ajatusmallien kytkemistä keholliseen toimintaan. Sekin oli hyödyllistä ja motivoi ainakin minua harjoittelemaan.

Toivottavasti tämä joogamuoto lähtee vielä huikeaan lentoon!

<cite>Anna</cite>

</blockquote>

<blockquote>
Kurssi toi minulle oppia oman kehon parempaan "lukemiseen". Kurssin henkilökohtainen, paneutuva ohjaus auttoi jooga-asanoiden soveltamiseen itselle sopivalla, lempeällä tavalla.

<cite>Mervi</cite>

</blockquote>
