---
title: Kuka olen
image: stefi3.jpg
imagewidth: 170px
---
Ajatus & Asana syntyi Huhtikuussa 2013. 

Olen täällä Sinua varten. 

Nimeni on Stephanie Freeman. Olen jooga-ja kehotietoisuuden opettaja/ohjaaja/kouluttaja, tutkijataustainen  Filosofian Tohtori ja Kasvatustieteiden Maisteri. Tunnen olevani silta ja tulkki tiedemaailman ja joogan välillä. Rakastan henkisiä asioita, eläimiä, lukemista, rumpujen soittamista, ja uutta harrastustani kiipeilyä. Rakastan kaikkea uuden oppimista. Liikuntaa olen ohjannut eri muodoissa jo vuodesta 1989. Olen aina aistinut asioita hyvin kehollisesti. Pyrin kulkemaan silmät ja sydän avoinna, ja näkemään haasteet ja ongelmat kehitystehtävinä, ponnahduslautana uuteen ja raikkaaseen. Uskon, että kuuntelemalla kehoaan voi päästä käsiksi niin omaan sisäiseen kuin ulkoiseenkin maailmaan. Keho on ihmeellinen pienoiskosmos, joka oikein viritettynä pystyy ratkaisemaan monia arkisia ja pyhiä asioita. 

Tiedän, mistä puhun, sillä 42-vuotisen matkani varrella olen kokenut monenmoisia menetyksiä. Olen välillä juossut keho edellä elämääni karkuun. Välillä erehtynyt luulemaan pelkkää päätäni kehoksi, ja piiloutunut käsitteiden taakse. Tieteellinen työ, kunnianhimo ja siihen liittyvä kova (rakenteistakin johtuva) kilpailu tuottivat minulle"stressikehon", jonka purkamisessa jooga (ja meditaatio) ja monet muut somaattiset menetelmät ovat olleet avainasemassa. Kehoni huusi hiljentymistä ja rentoutumista, ja huomasinkin, että voin olla luova ilman stressiä jos kuuntelen, mitä kehoni ja tunteeni minulle ympäristöstäni ja itsestäni kertovat. 

Joogasta tuli 14 vuoden aikana henkinen, psyykkinen, sosiaalinen ja fyysinen voimavara. Siitä tuli rakas elämätapa, ja työ, jonka sinetöi 2-vuotinen jooga-ohjaakoulutus sekä jatkuva syvenevä itseopiskelu-ja tutkiskelu. Suurin opettaja minulle jooga-ja kehotietoisuuden opettajana on vuorovaikutus oppilaiden kanssa, kanssajoogaaminen. En olisi opettaja ilman heidän hienoja omakohtaisia oivalluksia ja suurta luottamusta.

Tässä ja nyt, kokonaisvaltaisen hyvinvointikoulutuspalveluni äärellä, yhdistyvät tieteellinen (psykologinen, yhteiskunnallinen ja fysiologis-anatominen) ymmärrykseni ihmisestä, oppimisesta ja yhteiskunnasta, herkkä ja intuitiivinen kehollinen tieto, aate-vapaa jooga, ja rytmien ilo. 

**Motto: Ajatukset voivat olla ystäviäsi. Asanat tukevat sinua tässä prosessissa.**


Lue myös [yrittäjätarinani UKKO.fi blogista.](http://www.ukko.fi/tutkijasta-joogayrittajaksi-stephanie-freeman/)

[Kirjoittamani joogamotivaatiota koskeva artikkeli (Ananda 3/2014)](/ananda.html).

[Julkaisut](/julkaisut.html)

[CV](cv.html)

<iframe width="854" height="510" src="https://www.youtube.com/embed/YC8UwBy42Ro" frameborder="0" allowfullscreen></iframe>
