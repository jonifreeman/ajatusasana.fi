---
title: Ajatuksia
---

**Jooga, hengitys, tunteet, tuntemukset, tiede ja elämä - Ajatuksiani joogamatkan varrelta**


*Seuraa myös Ajatus & Asana Blogia, joka käsittelee kehoa, mieltä, joogaa ja sosiaalisia taitoja:* https://medium.com/ajatus-asana


[Kirjoittamani joogamotivaatiota koskeva artikkeli (Ananda 3/2014)](/ananda.html).

<h1>
SINÄ OLET JOOGAHARJOITUKSEN KOHDE JA TULOS
</h1>

Sinä teet harjoituksestasi juuri sellaisen kuin sillä hetkellä tarvitset.
Harjoituksen tulos on Sinun ansiota.
Harjoituksen tulos olet Sinä.
Ohjaajan tehtävä on luoda suotuisa, turvallinen tila oppimiselle.
Ohjaaja on ihminen, joka kasvaa ohjattaviensa mukana. 

<h1>
KEHON VIISAUS
</h1>

Keho on  viisas kun sitä kuuntelee. 
Se kuiskailee, se huutaa, se hymähtää, se riemuitsee, se hurisee tyytyväisyyttään. 
Se keskustelee. 
Se odottaa, että sinä olet valmis vastaamaan.

<h1>
JOOGAHUONE
</h1>

Sen seinät kaikuvat edellisen illan tarinoita.
Vahvoja, lempeitä, iloisia, kaihoisia, koskettavia.
Iltapäivän hämärä sytyttää uudet kynttilät sen nurkkiin.
Puhdistava tuli tekee tilaa uusille hetkille ja sydämille.
Valoisa musiikki toivottaa tervetulleeksi -ja menneeksi.
Uuteen kuuhun ja uuteen aurinkoon.
Yksi ilta kerrallaan, joogahuoneen elämää.



<h1>
JOOGAN KAUNDEUDEN KAAVA
</h1>

Harjoitus. Harjoitus. Harjoitus.
Tuhansia mieltä ja kehoa valaisevia toistoja.
Erikseen ja yhdessä.
Tarkkailevan egon tarkkailua.
Havahtumisia, kiinnijäämisiä ja irtipäästämisiä.
Kauniita, yhä pidempikestoisia 'minän' ylittäviä yksilöllisiä kokemuksia.
Yhdessä muiden kanssa.


<h1>
HENGITYS
</h1>

Hengitys hoitaa, kirkastaa, yhdistää, suojaa ja luo uutta.
Omaa hengitystä voi tutkia ja tarkkailla.
Siitä voi oppia. Koko elämän ajan.
Tietoinen hengitys vie lähemmäksi totuutta.



<h1>
PUHTAITA AJATUKSIA
</h1>

Puhdas ajatus on enemmän kuin hokema, jonka avulla käännetään huomio toisaalle ja ohitetaan mieltä vaivaava asia.
Puhtaan ajatuksen syntyminen on saattanut vaatia kohtaamisia ja kärjistyksiä, omien ajatusmallien testaamista ja kyseenalaistamista.
Sen syntyminen on saattaanut vaatia suurtakin nöyrtymistä.
Puhtaan ajatuksen äärellä tietää olevansa kun tuntee välittävänsä aidosti niistäkin, jotka ovat alunperin herättäneet itsessä myllerrystä.
Puhtaaat ajatukset luovat uusia mahdollisuuksia.
Puhtaat ajatukset ovat suvaitsevan oppimisen tulosta.



<h1>
AJATUSTEN VÄLISSÄ VOI LEVÄTÄ JA INNOVOIDA
</h1>

Aluksi se voi olla yksi ikimuistoinen sekunti.
Kun ei tarvitse ajatella ajattelemista.
Uudenuutukainen vapauden tunne.
Sanaton yhteys johonkin tuntemattomaan.
Uusi kehon asento, uusi näkökulma, uusi ruumiin etnografia.
Ja loppuenlopuksi uusi sanasto ja mielikuva-arkisto minuuden ja maailman ymmärtämiseen.
Ajatusten välissä voi pysähtyä tai viipyillä.
Siellä voi ymmärtää edeltävän ajatuksen merkityksen.
Siellä voi syntyä uusia ajatuksia.
Ajatuksista voi tulla ystäviä. 



<h1>
JOOGAPOLUN ALKU
</h1>

Jokainen joogapolku on arvokas ja alkaa juuri oikeasta kohtaa elämää.
Kun kuuntelee tarkkaavaisena kehon sisällä syntyvää tilaa, tietää, että nyt on aika. 
Silloin jooga kutsuu luokseen, ja ottaa avosylin vastaan.



<h1>
RAKKAUS TARJOTTIMELLA
</h1>

Siinä se olisi.
Siinä se on ollut aina.
Tarjotinta voi erehtyä luulemaan häkiksi.
Sen koristeita kahleiksi.
Kunnes tarpeeksi moni tarjoilee sitä.
Kunnes tarpeeksi monta kertaa tarjoillaan samaa tunnetta.
Siihen asti kunnes mieli tekee rintakehälle tilaa.
Silloin aukeavat ovet,
puoliavonaiset ikkunat,
ja kaiken kattava lattia.
Sulava sydän ja sielun riemu.



<h1>
SUUREMPI VAI PIENEMPI SOSIAALINEN MINÄ?
</h1>

Mihin piirtäisinkään kehoni ääriviivat tänään? 
Haluaisinko olla suurempi sielu kuin eilen?
Haluaisinko antaa sydämeni kasvaa ääriviivojeni mukana? 
Vai tarvitsenko sittenkin pienemmän onkalon, mihin käpertyä?
Pehmeän rajatumman kolon, mistä käsin ihmetellä maailman menoa? 
Voisiko sydämeni silti olla suuri, vahva ja sykkivä?
Muuta ei minun tänään tarvitse tietää. 



<h1>
MYÖTÄILO
</h1>

Olen iloinen kun tunnen kuinka sinä tunnet ilon.
Antaessani tilaa sinulle, olen hetken vapaa itsestäni.
Pukeudun parhaimpiini, sinun kunniaksi. 
Mutta en liian räikeästi.
Pystyn tähän, sillä tiedän, että jokaisen ilon takaa löytyy tuhat elettyä surua.
Sinun onnesi on minun onneni.
Myötäilossa kun kuljen.




<h1>
LUOVA JOOGA
</h1>

Kulkee sen ohi aamuisin. Yhä useammin pysähtyy kunnioittamaan sitä. Se vetää magneetin lailla puoleensa. Sieltä löytää aidon itsen, luovuuden kaivon, joka on täynnä. Joogamatolta. Kehosta. Päivä, kuukausi ja vuosi kerrallaan, kulkee kotiin, takaperin. Suuntaa turvalliseen kohtuun, jossa kaikki elämä alkoi. Madonreikiä pitkin. Tutkii jokaisen yhteiskunnallisen kerrostuman ja motiivin, joka minuuteen on takertunut ja tehnyt olon epämukavaksi. Motivaatiotutkija. Sisäinen aivomyrsky käynnistyy, tällä kertaa kehon hienovaraista viestintää kuunnellen. Tietää, mitä pitää tehdä, jotta keho hurisee tytyväisenä. Vaikeiden sosiaalisten tilanteiden jälkeen, kaivaa laukustaan ne aivan tavalliset tennispallot, joilla on oppinut rullaamaan lapojen välistä, selän hermotuksen kautta, sosio-kulttuurista närästystä ulos kehosta. Ja ne taivaalliset puhdistavat selän kierrot! Toksiinit virtaavat, tällä kertaa ulospäin. Keho tärisee kuin nurkkaan ajetun eläimen, joka shokin jälkeen alkaa silminnähden rentoutua.

Tunteet paikallistuvat kuin itsestään kehon kipupisteisiin. Kehon etnografiaa, ruumiin maantiedettä. Ilman ruumiin palvontaa. Ilman peilisaleja. Ei tarvitse paeta vuorille. Riittää, että kuuntelee kehoaan, ja tuntee kehossaan, kun on tehnyt oikean ratkaisun. Ei tarvitse enää tuijotella tyhjiä tai ylivilkkaita ruutuja. Sormenpäät sylkevät tekstiä. Ne tietävät, mikä lause sopii mihinkin. Ne tietävät, ettei lempeällä luovuudella ole rajoja. Joka kerta kun uusi tekstikappale syntyy, lämpö leviää varpaista hiusrajaan. Missä pää, siellä keho, missä keho,siellä työn mieli.
