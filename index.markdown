---
title: Idea
---
__JOOGAA AJATUKSELLA - RENTOUDU, UUDISTU, OPI JA INSPIROIDU!__

**Yksilöllistä, perusteellista ja luovaa jooga-ja kehotietoisuusopetusta pienryhmissä Viherlaakson Joogahuoneella Espoossa**

Mikä on luontainen rytmini ja miten saan sen toimimaan harmoniassa muiden ihmisten rytmien kanssa? Entäpä tietoteknologistaloudellisten rytmien kanssa?  Löytyisikö keino päästä takaisin kosketukseen oman luovuuteni kanssa? Miten ja mistä tiedän, että olen matkalla oikeaan suuntaan? Miten pystyn toteuttamaan aitoa itseäni ja samalla olemaan yhteiskunnan, (työ)yhteisön ja perheen täysivaltainen jäsen? Voisiko meditatiivinen jooga olla vastaus stressittömämpään elämään?  Voisinko oppia joogaamaan itsenäisesti ja turvallisesti, ajasta ja paikasta riippumatta? Voisinko viedä joogan tuoman kehotietoisuuden arjen askareisiin?

Haluan antaa sinulle mielen ja kehon välineitä oman sisäisen ja sisäistetyn ohjaajasi löytämiseen kehityspsykologi Lev Vygotskyn 'lähikehityksen vyöhykkeen' hengessä. Tämä *sisäinen kompassi* auttaa sinua suunnistamaan sosiaalisessa ja materiaalisessa maailmassa siten, että voit samalla henkisesti ja fyysisesti hyvin. Tavoitteena on motivoitunut ihminen, joka viihtyy omassa kehossaan ja ympäristössään. 

Ajatus & Asana on käyttäytymistieteellistä tutkimustietoa ja meditatiivista joogaa yhdistävä koulutuspalvelu kehon ja mielen hyvinvointiin. Tuotevalikoimaan kuuluvat *motivoivat joogatunnit ja joogakurssit, henkilökohtaiset valmennukset, keholliset työnohjaukset, työhyvinvointitapahtumat, retriitit, luennot*. 'Ajatus' tuo huomion ihmismielen luovaan potentiaaliin ja tieteelliseen ymmärrykseeni ihmisen kehitysmahdollisuuksista. Sanskriitin kielinen 'Asana' tarkoittaa asentoa jossa on hyvä olla. Joogaa voisikin luonnehtia hengityksen johdattamaksi mielen ja ja kehon liikkeeksi. Se on kehomieltä lempeän kunnioittavasti vahvistavaa. Asana-opetuksessa hyödynnän monista eri jooga-traditioista peräisin olevia liikkeitä (Hatha, Yin, Iyengar, Kundalini)tasapainoisen ja turvallisen kokonaisuuden luomiseksi. Ammennan tunneillani myös muista tietoiseen olemiseen tähtäävistä liikunnan muodoista. Opettamani jooga sopii niin aloittelijoille kuin jo joogaa harrastaneille. Viherlaakson Joogahuoneella et kyllästy: kaikki tunnit ovat erilaisia, sillä ohjaan intuitiivisesti ja luovasti, koko ajan ohjattaviani kuunnellen. Pystyn lukemaan ihmisen kehoa herkän hienovaraisesti.

Jokainen joogapolku on arvokas ja alkaa juuri oikeasta kohdasta elämää. Kun kuuntelee tarkkaavaisena kehon sisällä syntyvää tilaa, tietää, että nyt on aika. Silloin jooga kutsuu luokseen, ja ottaa avosylin vastaan. 

Kehon viisautta ei voita mikään. Se kuiskailee, se huutaa, se hymähtää, se riemuitsee, se hurisee tyytyväisyyttään. Se keskustelee. Jos haluat aloittaa dialogin kehosi kanssa, tule jo vaikka tänään!

Suurella sydämellä,

Stephanie Freeman


