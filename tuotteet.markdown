---
title: Tuotteet
---

__Motivaatio & Ajatus.__ Luennoin ihmisen motivaatiosta, luovuudesta ja yhteisöllisyydestä tiede-ja jooga-taustastani käsin. Mitä on aikuisen
ihmisen motivaatio ja miten jooga voi auttaa ymmärtämään motivaation olemusta paremmin? Tarjoan myös konkreettisia teorian ja käytännön
pohjalta kehittämiäni lempeän kriittisiä välineitä (kadonneen) motivaation ja luovuuden tutkiskeluun. Yhteisöille, ryhmille,
organisaatioille, (yli)opistoille. Hinta ja tuote räätälöidään yleisön mukaan.

__Joogakurssi Kaksi Asanaa & Ajatusta.__ Vaihtoehto "drop-in" joogalle. Ponnahduslauta lempeään, itsenäiseen
joogaamiseen. Kehon liikkeiden lisäksi mielen liikkeitä. Yhdessä kahden tunnin mittaisessa työpajassa opetellaan perusteellisesti kaksi jooga-asanaa eli liikettä
omaa kehoa turvallisesti kuunnellen. Työpaja sopii kaikenikäisille ja -muotoisille aikuisille kehoille & persoonille. Jokainen työpaja
sisältää myös hengitysharjoituksen ja syvän tietoisen rentoutuksen (Yoga Nidra) tai meditaation. Opetettua asanaa on tarkoitus harjoittaa ja tutkia työpajojen välissä kotona. Saat joka kerta mukaasi myös
itsenäistä harjoittelua tukevaa materiaalia sekä kehomielen tehtäviä (ajatuksia), joiden kautta saat syvemmän yhteyden kehon, motivaation ja tunteiden välisen suhteen ymmärtämiselle. Näin harjoitukseen tulee syvyyttä ja saat lisämotivaatiota. Kurssin loputtua sinulla on kurssin pituudesta riippuen 12 tai 16 jooga liikettä eli asanaa + muutama lepo-asana, hengitys, rentoutus ja meditaatio-harjoituksia, joista saat muodostettua oman kivan jooga-sarjan. Lisäksi sinulla on itsetuntemukseen liittyviä käsitteitä, joilla voit jatkaa lempeää itsetutkiskelua. Työpajasarja 6 x 2 tuntia: yht. 178 € per hlö (sis. alv). Työpajasarja 8 x 2 tuntia: yht. 238 € per hlö (sis. alv). Max 10 henkilöä.

__Jooga & Itsetuntemus päivät.__ Sisältää luennon motivaatiosta & tunteiden säätelystä, jooga asana-harjoituksia, meditaation sekä tietoisen syvärentoutuksen. Saat mukaasi itsenäistä harjoittelua tukevaa materiaalia sekä kehomielen tehtäviä. Koko päivä 145 € per hlö (sis alv).

__Oma Ajatus & Asana.__ Henkilökohtaisessa 1,5 tunnin ohjaussessiossa yhdistyvät
Motivaatio & Ajatus-luennon ja Kaksi Asanaa ja Ajatusta-kurssin ideat ja välineet sinun motivaatiosi, tunteittesi ja kehon kipupisteittesi
tutkiskelulle. Koska jokaisella ihmisellä on ainutlaatuiset kehon mittasuhteet ja persoonallisuuspiirteiden joukko sekä
kokemushistoria, saat henkilökohtaisessa ohjauksessani juuri sinulle sopivat mielen ja kehon harjoitteet oman elämänrytmisi löytämiseen. Käyntikertojen määrä yksilöllisen tarpeen mukaan.  Yksittäiset sessiot 149 € (sis alv). TARJOUS: 4 tapaamista kuukaudessa 434 € (sis alv). Kuukausisetin ostajalla mahdollisuus osallistua ilmaiseksi joogakertaustunneille tai meditaatio-iltamiin 2 krt. Yli 3kk yksityisvalmennuksen lisäetuna yksi ilmainen jooga& itsetuntemus päivä.

_UUTTA! Koirakkomeditaatio alkaa Tammikuussa 2014._ Oletko halunnut kokeilla meditaatiota ja tietoista rentoutumista, mutta et ole  koiraharrastuksiltasi ehtinyt? Haluaisitko löytää keinoja, joilla rauhoittaa koiraasi? Nyt on oiva mahdollisuus kokeilla kaikkea tätä yhdessä koirasi kanssa. Uskon, että ihmisen ja koiran  dynaamiseen energia-suhteeseen voi vaikuttaa meditaation avulla: kun ihminen rentoutuu, koira rentoutuu-kun koira rentoutuu,ihminen rentoutuu. Meditaation jälkeen päästetään höyryt tassuista. Mukavaa yhdessäoloa ja tottelevaisuutta siinä sivussa.


Tuotteet kahdella kielellä: suomi ja englanti.
