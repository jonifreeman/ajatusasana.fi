---
title: Tuotteet
---

* __Motivaatio & Ajatus.__ Luennoin ihmisen motivaatiosta, luovuudesta
ja yhteisöllisyydestä tiede-ja jooga-taustastani käsin. Mitä on aikuisen
ihmisen motivaatio ja miten jooga voi auttaa ymmärtämään motivaation
olemusta paremmin? Tarjoan myös konkreettisia teorian ja käytännön
pohjalta kehittämiäni lempeän kriittisiä välineitä (kadonneen)
motivaation ja luovuuden tutkiskeluun. Yhteisöille, ryhmille,
organisaatioille, (yli)opistoille. Hinta ja tuote räätälöidään yleisön mukaan.
* __Jooga työpajasarja Kaksi Asanaa.__Uudelainen joogakonsepti: mielen ja kehon välineitä–ajatuksia ja asanoita! Vaihtoehto "drop-in" joogalle. Ponnahduslauta lempeään, itsenäiseen
joogaamiseen. Yhdessä kahden tunnin mittaisessa työpajassa
opetellaan perusteellisesti kaksi jooga-asanaa eli liikettä
omaa kehoa turvallisesti kuunnellen. Työpaja sopii kaikenikäisille
ja -muotoisille aikuisille kehoille & persoonille. Jokainen työpaja
sisältää myös hengitysharjoituksen ja
syvärentoutuksen/meditaation. Opetettua asanaa on tarkoitus
harjoittaa ja tutkia työpajojen välissä kotona. Saat mukaasi myös
itsenäistä harjoittelua tukevaa materiaalia sekä kehomielen tehtäviä, joiden kautta saat syvemmän yhteyden kehon, motivaation ja tunteiden välisen suhteen ymmärtämiselle.Näin harjoitukseen
tulee syvyyttä ja saat lisämotivaatiota. Työpajasarja 10 x 2
tuntia. Max 10 henkilöä. Työpajan hinta 298 € per hlö (sis. alv).
* __Oma Ajatus & Asana.__ Henkilökohtaisessa 1,5 tunnin ohjaussessiossa yhdistyvät
Motivaatio & Ajatus-luennon ja Asana-Työpajojen ideat ja välineet
 sinun motivaatiosi, tunteittesi ja kehon kipupisteittesi
tutkiskelulle. Koska jokaisella ihmisellä on ainutlaatuiset kehon
mittasuhteet ja persoonallisuuspiirteiden joukko sekä
kokemushistoria, saat henkilökohtaisessa ohjauksessani juuri sinulle
sopivat mielen ja kehon harjoitteet oman elämänrytmisi löytämiseen. Käyntikertojen määrä yksilöllisen tarpeen mukaan. Yksi sessio 149 € (sis alv). 

Tuotteet kahdella kielellä: suomi ja englanti.
