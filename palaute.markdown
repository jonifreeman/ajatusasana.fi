---
title: Palautteet
---

<blockquote>
Tää oman kropan tiedostaminen on ollut ihan avainasemassa kirjoittamisen vireen säätelyssä. Ansioksesi mä kyllä lasken tuon levollisuuden löytämisen, ja sen, että pystyit artikuloimaan mulle joogaliikkeen yhteyden fiilikseen. Ne restoratiiviset liikkeet on aivan huikeita, ja on hurjaa huomata kuinka konkreettisesti liikkeillä voi vaikuttaa mieleen.
<cite>Marjaana</cite>

</blockquote>

<blockquote>
Osallistuin Ajatus & Asana -kurssille syksyllä 2013. Olin siihen asti käynyt erilaisilla jooga- ja pilatestunneilla epäsäännöllisesti joidenkin vuosien ajan. Joogasta varsinkin tuli kuitenkin usein niska tai polvet tai jokin muu paikka kipeäksi. Stefin kurssilla keskityttiin kaikessa rauhassa etsimään asanan merkitystä ja ideaa ja sopivaa toteutustapaa omalle keholle. Kotona oli helppo harjoitella opeteltua kahta asanaa kerrallaan ja kurssilla kerrattiin liikkeitä ja korjattiin asentovirheitä. Olin parin ensimmäisen kerran jälkeen aivan liekeissä: motivaationi joogaan heräsi: tähän asti se oli vain uinunut... Sain kurssin päätyttyä myös kotiini mukaan "paketin", jonka avulla voin astua kivuttomasti ja vaivattomasti joogan maailmaan milloin haluan - ajatuksen kera. En usko, että jooga häviää elämästäni enää, jollain tavalla se on nyt pysyvästi läsnä. Kurssiin liittyi myös ajatusharjoituksia asanoihin liittyen, mielen ja omien ajatusmallien kytkemistä keholliseen toimintaan. Sekin oli hyödyllistä ja motivoi ainakin minua harjoittelemaan. Tätä puolta kannattaisi ehkä jatkossa vahvistaa kurssilla (tai kysyä osallistujilta halutaanko sitä puolta mukaan), olisin itse kaivannut yhteistä keskustelua kurssilaisten kesken myös Stefin asanoihin liittämistä kysymyksistä, nyt ne jäivät lähinnä itselle mietiskeltäviksi (mutta hyvä niinkin).

Toivottavasti tämä joogamuoto lähtee vielä huikeaan lentoon!

<cite>Anna</cite>

</blockquote>

<blockquote>
Kurssi toi minulle oppia oman kehon parempaan "lukemiseen". Kurssin henkilökohtainen, paneutuva ohjaus auttoi jooga-asanoiden soveltamiseen itselle sopivalla, lempeällä tavalla. Kurssi ja kotiin saadut selkeät ohjeet toivat luottamusta ja varmuutta tehdä asanoita itsenäisesti kotona. Koin tämän erityisen tärkeänä, koska olen alkuvaiheessa joogaan tutustumisessa.

<cite>Mervi</cite>

</blockquote>
