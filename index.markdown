---
title: Idea
---
__Uudenlainen jooga konsepti: ajatuksia ja asanoita–mielen ja kehon välineitä itsetuntemukseen!__

Mikä on luontainen rytmini ja miten saan sen toimimaan harmoniassa muiden ihmisten rytmien kanssa? Entäpä tietoteknologistaloudellisten rytmien kanssa?  Löytyisikö keino päästä takaisin kosketukseen oman luovuuteni kanssa? Miten ja mistä tiedän, että olen matkalla oikeaan suuntaan? Miten pystyn toteuttamaan aitoa itseäni ja samalla olemaan yhteiskunnan, (työ)yhteisön ja perheen täysivaltainen jäsen? 

Haluan antaa sinulle mielen ja kehon välineitä oman sisäisen ohjaajasi löytämiseen. Tämä *sisäinen kompassi* auttaa sinua suunnistamaan sosiaalisessa ja materiaalisessa maailmassa siten, että voit samalla henkisesti ja fyysisesti hyvin. Tavoitteena on itsenäinen ja itsellinen ihminen, joka viihtyy omassa kehossaan ja ympäristössään. 

Ajatus & Asana on Tutkivaa Itsetuntemus-Joogaa. 'Ajatus' tuo huomion ihmismielen luovaan potentiaaliin ja tieteelliseen ymmärrykseeni ihmisen kehitysmahdollisuuksista. Sanskriitin kielinen 'Asana' tarkoittaa asentoa jossa on hyvä olla. Joogaa voisikin luonnehtia hengityksen johdattamaksi mielen ja ja kehon liikkeeksi.  Se on kehomieltä lempeän kunnioittavasti vahvistavaa. Asana-opetuksessa hyödynnän monista eri jooga-traditioista peräisin olevia liikkeitä (Hatha, Yin, Iyengar, Kundalini) tasapainoisen ja turvallisen kokonaisuuden luomiseksi.

Keho on viisas kun sitä alkaa kuuntelemaan–se kuiskailee, se huutaa, se hymähtää, se riemuitsee, se hurisee tyytyväisyyttää. Se keskustelee. Jos haluat aloittaa dialogin kehosi kanssa, tule kokeilemaan jotain joogakurssiani!

Suurella sydämellä Sinut vastaanottaen,

Stephanie Freeman


