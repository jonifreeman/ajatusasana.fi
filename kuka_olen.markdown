---
title: Kuka olen
---

Olen tutkija-joogi-harrasterumpali. Toinen jalka tieteessä, toinen
hyväolon tuottamisessa, tähtäimessä sillan rakentaminen näiden
välille. 40-vuotisen elämänpolkuni voisin tiivistää suurinpiirtein
seuraavaan kolmeen hieman päällekkäiseen vaiheeseen: keho edellä, pää
edellä ja kehomieli yhdessä. Ensimmäisen kolmanneksen elin pitkälle
omassa kehossani ja kehostani, opettaen hiphophenkisiä jumppa-ja
tanssitunteja. Vaikka ilmaisin itseäni kehollani, ja halusin välittää
eteenpäin hyväoloa, en kuitenkaan osannut kuunnellut omaa kehoani,
joka viisaaudessaan yritti kertoa minulle jotain tärkeää. Tuli tehtyä
yli- ja ohilyöntejä. Lähdin etsimään vastauksia teorioiden
maailmoista. Kaipasin kovasti käsitteellisiä välineitä ihmisyyden,
sosiaalisuuden ja aikuisen kehittymisen ja motivaation
ymmärtämiseen. 

Toinen osa-polkuni suuntautui Helsingin Yliopistoon
Käyttäytymistieteelliseen. Janosin tietoa ja laajempaa
yhteiskunnallista kokonaiskuvaa ajan hengestä siinä määrin, että
väitöskirja vapaaehtoisyhteisöjen rakentamisesta ja yhteisön jäsenten
motivaatiopoluista valmistui v. 2011. 13 vuotta on vierähtänyt
ideoiden ja "pään  sisällä", vaikkakin sosiokulttuurinen ja
kulttuuripsykologinen teoriatausta, josta ammensin, ymmärsi mielen ja
ympäristön, pään ja kehon, suhteen erottamattomaksi. Tieteellinen työ,
kunnianhimo ja siihen liittyvä kova kilpailu tuottivat minulle
stressikehon. Mieleni ja kehoni romahtivat muutamaa otteeseen. Tuli
taas tehtyä ylilyöntejä kun yritin palautua ajattelutyöstä kovalla
liikunnalla. Herkkyyteni joutui myös koetukselle kun kävin läpi
lapsettomuushoidot, ja lapsettomuuten liityvän surutyön. 

Kolmas osa-polkuni alkoi kun jooga hiipi elämääni. Huomasin, että se mitä
kehoni oikeasti tarvitsee, on hiljentymistä ja rentoutumista, jotta
kuulisin paremmin. Opin joogaharrastuksen ja sitä seuranneen
jooga-ohjaakoulutuksen avulla, että luovuus ja tuotteliaisuus eivät
edellytä ahdistumista ja tuskaa. Voin luoda ja olla luova ilman
stressiä jos kuuntelen mitä kehoni ja tunteeni minulle ympäristöstäni
ja itsestäni kertovat. Voi luoda vaikka en ikinä tule olemaan
äiti. Tähän oivallukseen tarvitsin käsitteitä, joilla kyseenalaistaa
sekä kehollista kokemusta jolla tuntea ja aistia, oman elämän rytmin
löytämistä. Tässä ja nyt, kokonaisvaltaisen tiede-ja
hyvinvointipalveluni äärellä, yhdistyvät tieteellinen ymmärrys
ihmisestä, oppimisesta ja yhteiskunnasta, herkkä ja intuitiivinen
kehollinen tieto, aate-vapaa Jooga käytäntö ja hiphopin ilo. Keho ja
mieli yhdistyvät vihdoin KehoMieleksi. 
