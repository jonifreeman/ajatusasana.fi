---
title: Kuka olen
---

Nimeni on Stephanie Freeman. Olen tutkija-joogi-harrasterumpali. 
Toinen jalka tieteessä, toinen
hyvänolon tuottamisessa, tähtäimessä rakentaaa silta näiden
välille. 40-vuotisen elämänpolkuni voisin tiivistää
seuraavaan kolmeen päällekkäiseen vaiheeseen: keho edellä, pää
edellä ja kehomieli yhdessä. 

Ensimmäisen polkuni elin syvällä
omassa kehossani ja omasta kehostani opettaen hiphophenkisiä jumppa-ja
tanssitunteja. Vaikka ilmaisin itseäni kehollani ja vaikka halusin tuottaa
hyvänolontunnetta liikeen ja musiikin keinoin muillekin, en kuitenkaan osannut kuunnellut omaa kehoani,
joka viisaudessaan yritti kertoa minulle jotain tärkeää. Tuli tehdyksi
yli- ja ohilyöntejä. Lähdin etsimään vastauksia teorioiden
maailmoista. Kaipasin käsitteellisiä välineitä ihmisyyden,
sosiaalisuuden, aikuisen jatkuvan kehittymisen ja motivaation
ymmärtämiseen. 

Toinen polkuni suuntautui Helsingin Yliopiston
Käyttäytymistieteelliseen Tiedekuntaan. Janosin tietoa ja laajempaa
yhteiskunnallista kokonaiskuvaa ajan hengestä siinä määrin, että
väitöskirja Internet-vapaaehtoisyhteisöjen rakentamisesta ja yhteisön jäsenten
motivaatiopoluista valmistui v. 2011. Jo 13 vuotta on vierähtänyt
ideoiden maailmassa ja "pään  sisällä", vaikkakin ammentamani sosiokulttuurinen ja
kulttuuripsykologinen teoriatausta ymmärsi mielen ja
ympäristön, ja pään ja kehon suhteen erottamattomaksi. Tieteellinen työ,
kunnianhimo ja siihen liittyvä kova kilpailu tuottivat minulle
"stressikehon". Mieleni ja kehoni romahtivat muutamia kertoja. Tuli tehdyksi ylilyöntejä kun yritin palautua ajattelutyöstä ylenpalttisella
liikunnalla. Herkkyyteni joutui myös koetukselle, kun kävin läpi
lapsettomuushoidot ja lapsettomuuteen liittyvän surutyön. 

Kolmas polkuni avatui kun jooga hiipi elämääni. Huomasin, että se mitä
kehoni oikeasti tarvitsee, on hiljentymistä ja rentoutumista, jotta
kuulisin paremmin. Opin joogaharrastuksen ja sitä seuranneen
jooga-ohjaakoulutuksen avulla, että luovuus ja tuotteliaisuus eivät
edellytä ahdistumista ja tuskaa. Voin luoda ja olla luova ilman
stressiä, jos kuuntelen, mitä kehoni ja tunteeni minulle ympäristöstäni
ja itsestäni kertovat. Voin luoda elämää, vaikka en ikinä tule olemaan
äiti. Äidittömyyden oivallukseen tarvitsin käsitteitä, joilla kyseenalaistaa
sekä kehollista tunteiden ja aistien kokemusta: oman elämän rytmin
löytämistä. Tässä ja nyt, kokonaisvaltaisen tiede-ja
hyvinvointipalveluni äärellä, yhdistyvät tieteellinen ymmärrys
ihmisestä, oppimisesta ja yhteiskunnasta, herkkä ja intuitiivinen
kehollinen tieto, aate-vapaa Jooga ja hiphopin ilo. Keho ja
mieli yhdistyvät vihdoin KehoMieleksi. 
