---
title: Idea
---
__Joogaa Ajatuksella - Rentoudu, uudistu, opi ja inspiroidu!__

Mikä on luontainen rytmini ja miten saan sen toimimaan harmoniassa muiden ihmisten rytmien kanssa? Entäpä tietoteknologistaloudellisten rytmien kanssa?  Löytyisikö keino päästä takaisin kosketukseen oman luovuuteni kanssa? Miten ja mistä tiedän, että olen matkalla oikeaan suuntaan? Miten pystyn toteuttamaan aitoa itseäni ja samalla olemaan yhteiskunnan, (työ)yhteisön ja perheen täysivaltainen jäsen? Voisiko meditatiivinen jooga olla vastaus stressittömämpään elämään?  Voisinko oppia joogaamaan itsenäisesti ja turvallisesti, ajasta ja paikasta riippumatta? 

Haluan antaa sinulle mielen ja kehon välineitä oman sisäisen ohjaajasi löytämiseen. Tämä *sisäinen kompassi* auttaa sinua suunnistamaan sosiaalisessa ja materiaalisessa maailmassa siten, että voit samalla henkisesti ja fyysisesti hyvin. Tavoitteena on motivoitunut ihminen, joka viihtyy omassa kehossaan ja ympäristössään. 

Ajatus & Asana on käyttäytymistieteellistä tutkimustietoa ja meditatiivista joogaa yhdistävä koulutuspalvelu kehon ja mielen hyvinvointiin. Tuotevalikoimaan kuuluvat joogatunnit, motivoivat joogakurssit, retriitit, luennot sekä meditatiiviset kirjoittamistyöpajat. 'Ajatus' tuo huomion ihmismielen luovaan potentiaaliin ja tieteelliseen ymmärrykseeni ihmisen kehitysmahdollisuuksista. Sanskriitin kielinen 'Asana' tarkoittaa asentoa jossa on hyvä olla. Joogaa voisikin luonnehtia hengityksen johdattamaksi mielen ja ja kehon liikkeeksi.  Se on kehomieltä lempeän kunnioittavasti vahvistavaa. Asana-opetuksessa hyödynnän monista eri jooga-traditioista peräisin olevia liikkeitä (Hatha, Yin, Iyengar, Kundalini) tasapainoisen ja turvallisen kokonaisuuden luomiseksi. Opettamani jooga sopii niin aloittelijoille, kuin jo joogaa harrastaneille. Pystyn lukemaan ihmisen kehoa herkän hienovaraisesti ja innostavasti.

Keho on viisas kun sitä alkaa kuuntelemaan–se kuiskailee, se huutaa, se hymähtää, se riemuitsee, se hurisee tyytyväisyyttää. Se keskustelee. Jos haluat aloittaa dialogin kehosi kanssa, tule kokeilemaan jotain joogakurssiani!

Suurella sydämellä Sinut vastaanottaen,

Stephanie Freeman


