---
title: Tuotteet
---

__Motivaatio & Ajatus.__ Luennoin ja teen keskustelun alustuksia ihmisen motivaatiosta, luovuudesta, yhteisöllisyydestä ja hyvinvoinnista tiede-ja jooga-taustastani käsin. Mitä on aikuisen ihmisen motivaatio ja miten jooga voi auttaa ymmärtämään motivaation olemusta paremmin? Tarjoan myös konkreettisia teorian ja käytännön pohjalta kehittämiäni lempeän kriittisiä välineitä (kadonneen) motivaation ja luovuuden tutkiskeluun. Yhteisöille, ryhmille, organisaatioille, (yli)opistoille. Hinta ja tuote räätälöidään yleisön ja tapahtuman mukaan.

__Motivoiva Ajatus & Asana Joogakurssi.__ Ponnahduslauta lempeään ja turvalliseen joogaamiseen. Kehon liikkeiden lisäksi mielen liikkeitä. Yhdessä kahden tunnin mittaisessa työpajassa opetellaan perusteellisesti kaksi jooga-asanaa eli liikettä omaa kehoa turvallisesti kuunnellen. Työpaja sopii kaikenikäisille ja -muotoisille aikuisille kehoille & persoonille. Jokainen työpaja sisältää myös hengitysharjoituksen ja syvän tietoisen rentoutuksen (Yoga Nidra) tai meditaation. Opetettua asanaa on tarkoitus harjoittaa ja tutkia työpajojen välissä kotona. Saat joka kerta mukaasi myös itsenäistä harjoittelua tukevaa materiaalia sekä kehomielen tehtäviä (ajatuksia), joiden kautta saat syvemmän yhteyden kehon, motivaation ja tunteiden välisen suhteen ymmärtämiselle. Kurssin loputtua sinulla on kurssin pituudesta riippuen 12 tai 16 jooga liikettä eli asanaa + muutama lepo-asana, hengitys, rentoutus ja meditaatio-harjoituksia, joista saat muodostettua oman kivan jooga-sarjan. Lisäksi sinulla on itsetuntemukseen liittyviä käsitteitä, joilla voit jatkaa lempeää itsetutkiskelua. Kurssin hinta määräytyy sen pituuden mukaan. Esimerkiksi 5 x 2 tuntia: yht. 220 € per hlö (sis. alv) tai 5 x 1 tuntia 110 € per hlö (sis. alv) Max 10 henkilöä.

__Viikottaiset Ajatus & Asana Joogatunnit, kurssit ja joogapäivät Espoon Viherlaaksossa 1.9 2014 alkaen!__  Aikataulu julkaistaan myöhemmin.

__Ylelliset luonto -ja joogaretriitit Lapissa__. Yhteistyössä kauniin Eriklinnan kanssa [http://www.eriklinna.fi/uudet/] (http://www.eriklinna.fi/uudet/) [https://www.facebook.com/Eriklinna.Yllas](https://www.facebook.com/Eriklinna.Yllas)
Kysy lisää: Stephanie Freeman / Jooga +358 40 522 4889 e-mail: camisteph@gmail.com tai Anna-Liisa Lindström / Eriklinna www.allice.fi +358 500 824 839 e-mail: myynti@allice.fi 

 
__Jooga & Itsetuntemus päivät.__ Sisältää miniluennon motivaatiosta & tunteiden säätelystä,lempeän dynaamisesti vahvistavia, rauhoittavan avaavia ja antautuvia jooga-asanoita (liikkeitä); erilaisia meditaatioharjoituksia; Yoga Nidraa (tietoisen syvärentoutuksen), djemberummun säestämiä kundalini jooga liikkeitä (kriyas), oman elämän motiivien ja rytmin tutkiskelua kehittämälläni kirjoitusmetodilla (sopii kenelle tahansa) & keskusteluja. Ajatukset ja Asanat suloisessa sovussa saman katon alla. Sopii myös joogaa aloitteleville! Saat mukaasi itsenäistä harjoittelua tukevaa materiaalia sekä kehomielen tehtäviä. Koko päivä 145 € per hlö (sis alv).

__Oma Ajatus & Asana.__ Henkilökohtaisessa 1,5 tunnin ohjaussessiossa yhdistyvät
Motivaatio & Ajatus-luennon ja Kaksi Asanaa ja Ajatusta-kurssin ideat ja välineet sinun motivaatiosi, tunteittesi ja kehon kipupisteittesi tutkiskelulle. Koska jokaisella ihmisellä on ainutlaatuiset kehon mittasuhteet ja persoonallisuuspiirteiden joukko sekä kokemushistoria, saat henkilökohtaisessa ohjauksessani juuri sinulle sopivat mielen ja kehon harjoitteet oman elämänrytmisi löytämiseen. Käyntikertojen määrä yksilöllisen tarpeen mukaan.  Yksittäiset sessiot 110 € (sis alv). TARJOUS: 4 x 1, 5 tunnin tapaamista yht. 330 € (sis alv) ja 8 x 1,5 tunnin tapaamista yht. 530(sis alv). Hintaan sisältyy oma jooga-ohjelma materiaaleineen.

__UUTTA! Koirakkomeditaatio alkaa Keväällä 2014.__ Oletko halunnut kokeilla meditaatiota ja tietoista rentoutumista, mutta et ole  koiraharrastuksiltasi ehtinyt? Haluaisitko löytää keinoja, joilla rauhoittaa koiraasi? Nyt on oiva mahdollisuus kokeilla kaikkea tätä yhdessä koirasi kanssa. Uskon, että ihmisen ja koiran  dynaamiseen energia-suhteeseen voi vaikuttaa meditaation avulla: kun ihminen rentoutuu, koira rentoutuu-kun koira rentoutuu,ihminen rentoutuu. Meditaation jälkeen päästetään höyryt tassuista. Mukavaa yhdessäoloa ja tottelevaisuutta siinä sivussa. Ensimmäinen testikurssi yhteistyössä [Koirapalvelu Virike Tmi:n](http://www.koirapalveluvirike.net/) kanssa.


Tuotteet kahdella kielellä: suomi ja englanti.
